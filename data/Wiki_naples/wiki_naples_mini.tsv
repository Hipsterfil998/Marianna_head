summary	title	url	content	links
Partenope (in greco antico: Παρθενόπη?; in latino Parthenŏpe) fu una sub-colonia greca edificata tra il Vesuvio ed i Campi Flegrei nell'VIII secolo a.C. dai cumani. Venne rifondata dagli stessi come Neapolis nell'ultimo trentennio del VI secolo a.C.	Partenope (città antica)	https://it.wikipedia.org/wiki/Partenope_(citt%C3%A0_antica)	"{'Origini del nome': 'Partenope, che significa «quella che sembra una vergine», era una delle sirene ammaliatrici che, secondo una versione di una leggenda, si suicidò lanciandosi in mare con le sorelle (Ligea e Leucosia) per l’insensibilità di Ulisse al loro canto; il suo corpo fu trasportato dalle onde alla foce di uno degli affluenti del fiume Sebeto, dove fu chiamata Parthenope la città detta poi Neapolis (Napoli).', 'Storia': {'Le origini': ""Le prime tracce archeologiche dell'area risalgono al Neolitico Medio, tipo Serra d'Alto, e sono state ritrovate innanzi alla basilica di Santa Maria degli Angeli a Pizzofalcone (ossia tra l'acropoli e la necropoli di Partenope, alle spalle della collina di Pizzofalcone). Nello stesso punto sono stati ritrovati, inoltre, un importante strato archeologico risalente all'Eneolitico Antico e uno all'antica/media Età del bronzo. L'Eneolitico Medio, tipo Gaudo, è noto più all'interno di Partenope dai vecchi ritrovamenti di Materdei, mentre il Bronzo Medio avanzato è presente nei fondali marini dell'insenatura di piazza del Municipio e nel pianoro di Neapolis (e anche in altri siti meno importanti), ove sono stati riportati alla luce materiali testimonianti due villaggi che ebbero certamente contatti col mondo miceneo.\nPresso la stazione Duomo, infine, soprattutto abbondanti rinvenimenti ceramici (olle ovoidi), databili tra il Bronzo Finale e l'inizio del Ferro, documentano l'esistenza di un sito forse a carattere produttivo deputato allo svolgimento di attività costiere. Per le popolazioni dell'Età del bronzo e poi del Ferro presenti in quest'area del golfo di Napoli, le fonti greche usano i nomi di Ausoni e Opici."", 'Fondazione di Partenope': 'L\'insediamento di Partenope ebbe la sua fondazione ad opera dei cumani.\nLe ricerche archeologiche fanno risalire la nascita della colonia alla fine dell\'VIII secolo a.C., anche se la più antica documentazione è risalente al III quarto dell\'VIII secolo, ossia tra il 750 e il 720 a.C., non lontana dalle fasi più antiche di Pithecusa e dell\'abitato di Cuma rilevate dai recenti scavi dell\'Università ""L\'Orientale"" e ""Federico II"".\nL\'insediamento, sorto in posizione particolarmente favorevole su di uno sperone roccioso circondato su tre lati dal mare, nacque come scalo marittimo (epineion) subalterno al centro principale, che il metodo storico-critico convenzionalmente gli attribuisce in relazione alla colonia euboica.\nLe indagini hanno permesso di individuare il porto, utilizzato poi anche per Neapolis, nell\'attuale piazza del Municipio (all\'epoca un bacino chiuso e riparato che a sua volta faceva parte di un\'ampia insenatura localizzata fra castel Nuovo e la chiesa di Santa Maria di Portosalvo).\nPoiché per l\'ubertà e l\'amenità dei luoghi la colonia cominciò ad essere maggiormente frequentata (o meglio a riscontrare una progressiva crescita, visto che l\'evidenza materiale di piazza Santa Maria degli Angeli e quella del bacino portuale di piazza del Municipio mostri appunto un crescente incremento nel corso del VII secolo a.C., ma soprattutto dalla fine del secolo e nel VI secolo a.C., e sia molto più numerosa rispetto a quella sinora esaminata per altri epineion cumani, come Pozzuoli o Miseno, nonché del tutto somigliante per qualità e varietà a quella di Cuma), i cumani, preoccupati che la propria città venisse depauperata, decisero di «distruggerla».', 'La rifondazione come Neapolis': 'Neapolis (in greco antico Νεάπολις) venne fondata, senza tema di errare, dai Cumani. Tale responsabilità di fondazione è asserita unanimemente da Strabone, Velleio Patercolo, Scimno di Chio, Lutazio e Tito Livio, autori che da un lato rientrano in un\'ottica cumana, dipendendo da fonti cumane, Patercolo, Strabone e Pseudo-Scymno, e dall\'altro rientrano in un\'ottica neapolitana, dipendendo da fonti neapolitane, Livio e Lutazio. Il sussistere di una fratria di Kymaioi e l\'accoglienza con pieni diritti concessi ai Cumani dopo la caduta di Cuma in mano sannita non fanno altro che confermare quanto appena enunciato.\nLa fondazione della città si fissa in quel clima di  stasis (discordia tra fazioni) vigente a Cuma per tutta la parabola di Aristodemo. Il momento decisivo corrisponde all\'instaurazione della Tirannide di Aristodemo, dopo la battaglia di Aricia del 507 a.C.. La tradizione ricorda dell\'espulsione forzata degli oligarchi che trovarono rifugio a Capua. È probabile che in questa circostanza essi abbiano deciso di dare spazio alla Nea Polis (Nuova Città). Ad ogni modo è certo che la fondazione della città sia avvenuta per mano di oligarchi mossi dalla volontà di dar vita ad una «seconda Cuma», del tutto somigliante alla città dalla quale erano stati cacciati; lo provano a sufficienza ad esempio il prosieguo di culti come quello di Demetra e la fedele ripresa dell\'organizzazione in fratrie. Tale inquadramento cronologico è confermato da rinvenimenti ceramici in un tratto delle mura e in vari punti della città,nonché dal reticolo viario della polis che rimanda a modelli tardo arcaici, quali quelli, più antichi, di Poseidonia e Agrigento, e quelli più recenti di Naxos e Himera.\nNeapolis sorse su un pianoro, in declivio da nord a sud (delimitato da via Foria a nord, da corso Umberto I a sud, da via Santa Maria di Costantinopoli a ovest e da via Carbonara a est) e digradante verso il mare dall\'altura della collina di Caponapoli nel settore nord-occidentale. Scandito al suo interno da una serie di rilievi e cinto da fossati naturali, solcati da torrenti che scendevano dalle colline retrostanti, il pianoro era circondato da possenti mura che ne assecondavano la morfologia.\n\nLa città venne edificata secondo i criteri greco classici: acropoli (area di Sant\'Aniello a Caponapoli), agorà (area di piazza San Gaetano) e necropoli (ne rimangono vari esempi, il più famoso dei quali è la necropoli di Castel Capuano). \nL\'impianto urbano si fondava su tre strade maggiori e più larghe (in greco antico: πλατεῖαι?, platêiai) che erano incrociate ortogonalmente con l\'intreccio di strade più strette (in greco antico: στενωποί?, stenōpói). Il caso di studio neapolitano risulta concepito su uno schema razionale di pianificazione connesso alla fondazione della nuova collettività, concettualmente riconosciuta come ""Città Nuova"". Secondo questa ottica, nuovi studi hanno messo in luce l\'esistenza di un progetto geometrico alluso al tracciato delle strade e degli isolati, che vede come centro il tempio dei Dioscuri dell\'agorà.\n\nLa nuova città, come si è visto, non nacque inglobando e di conseguenza sviluppando la città vecchia come avvenne ad esempio nel caso di Costantinopoli, bensì sorse giustapposta a quest\'ultima per motivi commerciali: Neapolis nacque infatti tutta proiettata verso la valle del Sarno. Il pianoro a nord-est della collina di Pizzofalcone, inoltre, doveva rappresentare per caratteristiche naturali e dimensione, una rilevante riserva di sviluppo. A onor del vero, tale territorio, come dimostrano le indagini archeologiche, era diffusamente occupato già nella seconda metà del VI secolo a.C.. Partenope, in piena espansione, ha esteso il controllo all\'area del vicino pianoro. L\'insediamento più antico sul colle di Pizzofalcone sopravvisse dopo la fondazione della ""Città Nuova"" come un secondo polo periferico della polis (la Palepolis), fino al III secolo a.C..'}, 'Partenope nelle fonti antiche': {'Lutazio': ""Lutazio ne parla quando narra della storia e delle vicende di Neapolis. Egli riportò che alcuni cumani oppositori, allontanatisi dalla loro patria, fondarono una città chiamata Parthenope, dal nome della sirena che era lì sepolta. Tuttavia, una volta che l'insediamento vide una maggiore frequentazione a causa della sua felice posizione, Cuma, timorosa di cadere in rovina, decise di distruggerlo. Per questo atto i cumani subirono una punizione divina e per ordine di un oracolo furono costretti a reistituire la città e ad assumersi il compito di encomiare i Sacra per la sirena Partenope. Per questo rinnovamento posero alla città il nome di Neapolis (nuova città).\nGli studi di questa parentesi storica inducono a captare una comprovata tradizione neapolitana che mostra una marcata analogia fra il culto della sirena e l'esistenza del sito. Oltremodo in tutto il resoconto si evince una marcata polemica anticumana: il ripercorrere di tutte quelle vicende passate induce ad affermare che le disposizioni di tali fonti siano da constatare nelle trascorse relazioni tra Cuma e Neapolis, non nel II secolo a.C. Come si vedrà dall'opposta tradizione cumana, tali critiche nacquero quando le due città si ritrovarono scisse in particolar modo su quel diverso interfacciarsi nei confronti dei Sanniti e dei Campani (periodo che riguarda la fine del V secolo a.C.). A questo lasso di tempo risale quindi quel particolare modo di ripercorrere il passato di Neapolis."", 'Tito Livio': ""Livio ne riferisce quando parla dell'assedio posto a Neapolis, nell'ambito delle guerre sannitiche. All'inizio di tale racconto viene delineata una breve descrizione sulla nascita di Neapolis: c'erano due urbes, Palepolis la città vecchia e Neapolis quella nuova, poste una accanto all'altra, abitate dal medesimo popolo e costituenti un'unica città.\nGli avvenimenti che conducono alla dedizione romana e all'allontanamento dei Sanniti ingannati, si riferiscono soltanto ad una di queste e si tratta di quella lì dove agiscono i principes civitatis (Charilaus e Nymphius), dove si sono installati i Sanniti e i Nolani e dove vengono lasciati entrare i Romani; ci si riferisce dunque alla Neapolis, con la quale sarà tuttavia stabilito il foedus Neapolitanum.\nA Palepolis invece avevano sede gli organi di rappresentanza. Quindi è a quest'ultima che Roma manda i Feziali ottenendo una risposta negativa, sono i Palepolitani a ricevere la dichiarazione di guerra e i presidi sanniti e nolani, i principes di Neapolis stipulano trattative a nome dei Palepolitani, nei confronti di questi ultimi e dei Sanniti si acclama la vittoria. Palepolis quindi assume accezione sia di città vecchia topograficamente distaccata da quella nuova, sia di abitato che designa la civitas nella sua interezza. In tale direzione il vocabolo Palaepolitani lo si riscontra anche nei fasti trionfali.\nA quest'ultimo proposito è doveroso pertanto rimarcare certi aspetti. La collettività neapolitana, come si intuisce in Livio, nasce in coabitazione con vecchi residenti: un insediamento antico quindi ed uno più recente che si è aggiunto in un secondo momento. Non si riscontrano di conseguenza cancellazioni fisiche o aggregazioni topografiche ma epoikia come accostamento. Ciò è sottinteso anche nella fonte straboniana.\nTuttavia Livio e i Fasti non fanno mai accenno al vecchio nome della Palepolis (Parthenope). Il racconto parallelo di tali vicende Dionisio di Alicarnasso, seppur frammentario, ne espone come di avvenimenti riguardanti Neapolis e i suoi abitanti.\nIl modo di fare di Livio e dei Fasti è da riscontrare nel modo in cui tale vicenda venne giostrata e riferita dai Romani.\nIn tale episodio storico, come dimostrano l'atteggiamento di Quinto Publilio Filone e il convenevole foedus Neapolitanum, si riscontra una certa magnanimità nei confronti di Neapolis. Nel racconto dionigiano i Sanniti occupano Neapolis con astuzia ed angherie. Un fattore che è presente anche nella fonte liviana: la presenza dei presidi sanniti e nolani era stata alquanto pesante, la preferenza verso la controparte romana è mostrata da Charilaus come fatto positivo sia per i Palepolitani che per il popolo romano, la rottura dell'amicizia con Roma era stato per quest'ultimo un comportamento azzardato, il generale Filone è descritto come disponibile a riconoscere tali interpretazioni delle vicende, l'assunto di una capitolazione della città per causa sannita è pressoché rifiutato, la natura del foedus è presentata come un riconoscimento per la buona condotta tenuta dai Neapolitani.\nÈ in tale ambito dunque che deve essere ricercato il ricorso ai Palepolitani ed il silenzio sul vecchio nome della Palepolis: menzionare quest'ultima piuttosto che Neapolis, affermando che questo era l'allora centro precursore del comando, voleva dire considerare la maggior importanza del vecchio centro, al fine indi di far cadere su quest'ultimo e non su Neapolis, la quale si voleva esimere, tutto il marcio del caso. Nell'ambito dello stesso criterio, omettere Partenope voleva dire non rammentare che il culto della divinità poliade di tutta la civitas faceva testa alla Palepolis e conseguentemente mettere a rischio l'intero intervento filoneapolitano che si intendeva accreditare."", 'Strabone': ""Strabone ne dà soltanto un'idea bensì anonimamente, nel passo in cui parla di Neapolis. Quest'ultima venne fondata per mano cumana e conferma il proprio nome con la venuta degli epoikoi Ateniesi e Pithecusani. In tale luogo si trovava la tomba della sirena Partenope e per via di un oracolo si commemorava per lei un agone ginnico. Dopo tale periodo la cittadinanza di Neapolis, scissa in due schieramenti, aprì le porte ad una parte dei nemici Campani e fu obbligata a trattarli come i loro più diretti congiunti, mentre i cumani, veri parenti dei neapolitani, furono del tutto ripudiati.\nLa prospettiva è senza dubbio solo quella della città calcidese. Cuma, fondatrice dell'insediamento, sì sentì profondamente tradita da Neapolis che, al fine di salvaguardare la propria incolumità e sovranità, decise di aprire le porte ai terribili antagonisti dei cumani. Questi ultimi infatti, come rammenta sempre Strabone, conquistarono Cuma con angherie e terribili devastazioni. È alquanto evidente il nesso polemico all'alleanza con la popolazione osca (verificatasi nello stesso periodo del crollo di Cuma) e che ad esprimesi sono i cumani ancora arrabbiati per quello che gli è successo. A tal punto si comprendono dunque vari fatti: la motivazione di una determinata modalità percorsa nel descrivere le vicende passate del sito, il grado temporale della fonte immesso nel geografo in oggetto, le generalità di quest'ultima.\nSi evince un vero e proprio occultamento delle vicende passate del sito: queste ci sono state se Neapolis, di fondazione cumana, si chiamò proprio «città nuova», ma dell'insediamento che era prima e di come si chiamava non si parla più del dovuto. Se si tiene in considerazione il blocco distruttivo presente nell'opposta attestazione di Lutazio, il tutto diventa esplicito. E che il nocciolo della questione sia questo viene confermato dal resto del racconto: il nome del sito fu dovuto all'arrivo di nuovi coloni, non ad una rifondazione come atto riparativo ad una punizione divina (la pestilenza), il responso sacro affiancò la seguente ricostituzione e si riferì esclusivamente all'agone ginnico in onore della sirena, non certo alla fondazione in sé per la quale si riporta solamente che si verificò per mano cumana. L'inciso di Strabone nel suo intrigo lo si decifra dunque raffrontandolo con quello lutaziano, giacché in una prospettiva neapolitana ne rivolta l'organizzazione mostrando il sito nato come Parthenope e non Neapolis, scaturito non da una iniziativa di Cuma, ma a causa di un gruppo di cumani oppositori e presentando la città madre non sotto una luce benevola, ma sotto una luce alquanto infida e rancorosa. Se il nome di Partenope non compare in questa sede è solo a causa delle tendenze centrifughe della fonte, a cui Strabone è rimasto semplicemente congruente.\n\n\n==== Partenope e i Rodii ====\nOltre al riquadro precedente, che riguarda fonti di ottica neapolitana o cumana, esiste un'attestazione straboniana che riconduce piuttosto a fonti rodie. Il geografo, nel rievocare la grandezza di Rodi, parla delle fondazioni di Partenope, Elpie e Rhodos.\nL'informazione a proposito di Partenope è come di consuetudine soltanto ribadita da Stefano Bizantino alla sezione Parthenope, mentre, come è stato riportato precedentemente, la città ritorna come fondazione cumana nelle fonti di ottica neapolitana accolte da Lutazio. L'informazione su Rhodos si ripresenta nello scritto Pseudo Scymno, mentre per quanto riguarda Elpie, oltre alla notizia ripetuta anche qui da Stefano Bizantino, si ricorda che Vitruvio faceva presente che l'oppidum Salapia vetus era stato costituito da Diomede di ritorno da Troia o, come stilarono alcuni, grazie ad un Elpias rodiese.\nDa ciò si evince che le tre fondazioni rodie appaiono tali solamente per la tradizione in oggetto. Esse risalgono a prima dell'istituzione delle Olimpiadi (776 a.C.), il che significa almeno al IX secolo a.C. (epoca di fondazioni mitiche piuttosto che concrete). In maniera significativa, tutti e tre gli insediamenti fanno riferimento ad una eponimia o ad un eponimo (Partenope sta al nome di una sirena, Elpie a quello del suo fondatore Elpias e Rhodos si riferisce alla ninfa eponima di Rodi, sua metropolis). Ad ogni modo neanche in una delle località in oggetto le rivendicazioni rodie trovano attestazioni archeologiche e per questo motivo vengono ritenute delle ideazioni di una tradizione improntata verso una maiorem gloriam di quelle terre.""}, 'Attestazioni archeologiche': {'Miti e leggende su Partenope': ""Nell'Alessandra di Licofrone, Partenope e le sue sorelle (Leucosia e Ligea) morirono per l'insensibilità di Ulisse alla magia del loro canto essendosi esse gettate nel mare che ne trasportò, in vari luoghi, i corpi. Partenope giunse sul luogo dove sarebbe sorta Neapolis.\nApollonio Rodio riferisce che Orfeo, traversando il Mediterraneo, trasse la lira e cantò meglio di loro per impedire ai propri commilitoni di cadere vittime dell'inganno delle sirene che si mutarono in rocce; solo uno dei marinai cercò di seguirle, scampando la morte grazie all'intervento fortuito di Afrodite. L'argonauta, al fine di ringraziare adeguatamente l'eroico atto, decise di fondare un piccolo villaggio laddove fosse sbarcato, chiamandolo col proprio nome «Falero». Secondo un'altra versione l'uomo, mentre era in viaggio verso Cuma con la sua famiglia, perse la figlia Partenope in mare, laonde conservarne imperituro ricordo, conferì alla zona il nome proprio della fanciulla.\nAltre tradizioni ricollegano Partenope al rituale di passaggio tra la vita e la morte. Ovidio racconta che le sirene non furono solo dei mostri ma che in principio erano delle ancelle di Persefone, dea degli inferi e che, in seguito al suo rapimento da parte di Plutone, ottennero il permesso di cercarla nelle profondità della terra, cioè nella «ctonia» e che da qui furono ricacciate in mare con l'ordine di ricevere i naviganti sfortunati, di incantarli con melodie incantevoli e di introdurli presso di lei. La tomba della sirena era situata tra le altre ipotesi nei pressi della foce di uno dei rami fluviali del Sebeto, l'antico corso d'acqua che bagnava Neapolis.""}, 'Note': {'Annotazioni': '', 'Fonti': ''}, 'Bibliografia': ""Moses I. Finley ed Ettore Lepore, et al., Le colonie degli antichi e dei moderni, Roma, Donzelli, 2000, ISBN 88-7989-571-0.\n Mario Lombardo e Flavia Frisone, Colonie di colonie. Le fondazioni sub-coloniali greche tra colonizzazione e colonialismo. Atti del Convegno Internazionale di studi (Lecce, 22-24 giugno 2006), Galatina (Lecce), Congedo Edit., 2010, ISBN 978-88-8086-699-2.\n Angela Pontrandolfo e Michele Scafuro (a cura di), Atti del I Convegno Internazionale di Studi, Dialoghi sull'archeologia della Magna Grecia e del Mediterraneo (Paestum, 7-9 settembre 2016), 5 voll., Capaccio Paestum, Pandemos Edit., 2017, ISBN 978-88-87744-76-7.\n Daniela Giampaola ed Emanuele Greco, Napoli prima di Napoli. Mito e fondazioni della città di Partenope, Roma, Salerno, 2022, SBN IT\\ICCU\\NAP\\0938025.\n William V. Harris ed Elio Lo Cascio (a cura di), Noctes Campanae. Studi di storia antica e archeologia dell'Italia preromana e romana in memoria di M.W. Frederiksen, Napoli, Luciano Edit., 2005, ISBN 88-88141-97-9.\n Aa.Vv., Neapolis. Atti del XXV convegno di studi sulla Magna Grecia (Taranto, 3-7 ottobre 1985), Taranto, Istituto per la Storia e l'Archeologia della Magna Grecia, 1988, SBN IT\\ICCU\\CFI\\0078784.\n Fausto Longo e Teresa Tauro, Alle origini dell'urbanistica di Napoli, Pandemos, 2017, ISBN 978-88-87744-75-0.\n Antonio Lazzarini, Nεα Пλισ (Nea Polis). Civiltà, tradizioni, miti e leggende di Partenope, Napoli, Tavernier Editore, 1998. URL consultato il 18 febbraio 2024."", 'Voci correlate': ""Napoli\nStoria di Napoli\nLampadedromie napoletane\nStoria dell'urbanistica e dell'architettura di Napoli\nMagna Grecia\nMonte Echia\nPizzofalcone"", 'Altri progetti': 'Wikimedia Commons contiene immagini o altri file su Partenope'}"	"['1949', '2011', '507 a.C.', '720 a.C.', '750 a.C.', '776 a.C.', 'Ab Urbe condita libri', 'Academia.edu', 'Acropoli', 'Agorà', 'Akragas', 'Alessandra di Licofrone', 'Apollonio Rodio', 'Archeologia', 'Archivio di Stato di Napoli', 'Area metropolitana di Napoli', 'Aristodemo di Cuma', 'Ateniesi', 'Ausoni', 'Barocco napoletano', 'Basilica di Santa Maria degli Angeli a Pizzofalcone', 'Battaglia di Aricia', ""Bruno d'Agostino"", 'Calcide', 'Campani', 'Campi Flegrei', 'Canzone napoletana', 'Capua antica', 'Castel Nuovo', 'Catacombe di Napoli', 'Ceramica geometrica', 'Chiesa di Santa Maria di Portosalvo', 'Chiese di Napoli', 'Chiostri di Napoli', 'Cinema a Napoli', 'Civiltà micenea', 'Civiltà romana', 'Clima di Napoli', 'Coordinate geografiche', 'Corso Umberto I', 'Costantinopoli', 'Cucina napoletana', 'Cultura del Gaudo', ""Cultura di Serra d'Alto"", 'Cuma', 'Decumani di Napoli', 'Demetra', 'Diomede', 'Dionisio di Alicarnasso', 'Docsity', 'Donzelli Editore', 'Duomo (metropolitana di Napoli)', 'Edicole sacre di Napoli', 'Emanuele Greco', 'Enciclopedia Treccani', 'Eneolitico', 'Ettari', 'Età del bronzo', 'Età del ferro', 'Falero', 'Fasti triumphales', 'Feziali', 'Fontane di Napoli', 'Fratria', 'Giulio Cesare Capaccio', 'Golfo di Napoli', 'Grafica tridimensionale', 'Grattacieli di Napoli', 'Guerre sannitiche', 'Himera', 'III secolo a.C.', 'II secolo a.C.', 'INGV', 'ISBN', 'IV secolo a.C.', 'IX secolo a.C.', 'Ippodamo di Mileto', 'Isolotto di Megaride', 'Italia', 'Lampadedromie napoletane', 'Le Argonautiche (Apollonio Rodio)', 'Leucosia (mitologia)', 'Liberty a Napoli', 'Ligea (mitologia)', 'Lingua greca antica', 'Lingua latina', 'Lingua napoletana', 'Magna Grecia', 'Manierismo a Napoli', 'Marco Vitruvio Pollione', 'Mario Napoli', 'Metamorfosi (Ovidio)', 'Miseno (Bacoli)', 'Mito di Partenope', 'Monte Echia', 'Moses I. Finley', 'Municipalità di Napoli', 'Mura di Napoli', 'Musei di Napoli', 'Napoli', 'Naxos (Sicilia)', 'Necropoli', 'Necropoli di Castel Capuano', 'Necropoli di Pizzofalcone', 'Neolitico', 'Olla (contenitore)', 'Opici', 'Opicia', 'Orfeo', 'Osci', 'Palazzi di Napoli', 'Partenope (mitologia)', 'Partenope (sirena)', 'Parthenope (mitologia)', 'Persefone', 'Peste', 'Piazza San Gaetano', 'Piazza del Municipio (Napoli)', 'Piazze di Napoli', 'Pithecusa', 'Pittura napoletana', 'Pittura napoletana del Seicento', 'Pizzofalcone', 'Plutone (divinità)', 'Porte di Napoli', 'Poseidonia', 'Pozzuoli', 'Pseudo-Scimno', 'Publio Ovidio Nasone', 'Quattro giornate di Napoli', 'Quinto Lutazio Catulo (console 102 a.C.)', 'Quinto Publilio Filone', 'Regno delle Due Sicilie', 'Regno di Napoli', 'Repubblica napoletana (1647)', 'Rinascimento napoletano', 'Rodi', 'Rodi (città)', 'Roma', 'Salapia', 'Salerno Editrice', 'Sanniti', 'Sarno (fiume)', 'Scale di Napoli', 'Scimno di Chio', 'Scrittura e pronuncia del latino', 'Scuola musicale napoletana', 'Sebeto', 'Servizio bibliotecario nazionale', 'Sindaci di Napoli', 'Sirene (religione greca)', 'Skyphos', 'Sottosuolo di Napoli', 'Sport a Napoli', 'Stasis (storia antica)', ""Stazioni dell'arte"", 'Stefano di Bisanzio', ""Storia dell'urbanistica e dell'architettura di Napoli"", 'Storia di Napoli', 'Strabone', 'Strade di Napoli', 'Tarantella napoletana', 'Teatro napoletano', 'Tempio dei Dioscuri di Napoli', 'Tito Livio', 'Tombe eneolitiche di Materdei', 'Trasporti a Napoli', 'Troia', 'Ulisse', 'Università degli Studi di Napoli ""L\'Orientale""', 'Università degli Studi di Napoli Federico II', 'VIII secolo a.C.', 'VII secolo a.C.', 'VI secolo a.C.', 'V secolo a.C.', 'Velleio Patercolo', 'Vesuvio', 'Via Foria', 'Via Santa Maria di Costantinopoli', 'Ville di Napoli', 'Vocabolario Treccani']"
Partenope (in greco antico: Παρθενόπη?; in latino Parthenŏpe) era una sirena della mitologia greca.	Partenope (sirena)	https://it.wikipedia.org/wiki/Partenope_(sirena)	"{'Il mito classico': ""Secondo Esiodo Partenope era figlia di Forco, mentre altre fonti indicano che fu generata da Acheloo e Terra oppure dalla musa Melpomene.\nSecondo la tradizione raccolta nelle Argonautiche orfiche (V secolo d.C.), le tre sirene, Partenope, Ligea e Leucosia, vengono battute nel canto da Orfeo e per la disperazione si buttano in mare, dove vengono trasformate in scogli. Nelle più note Argonautiche di Apollonio Rodio (III secolo a.C.), la loro morte viene attribuita all'insensibilità di Ulisse alla malia del loro canto.\nIn origine le tre sirene erano tre fanciulle, ancelle della dea Persefone e vivevano nell’antica Hipponion (odierna Vibo Valentia). Dopo il rapimento della dea da parte di Ade che la portò nel suo regno per sposarla, le tre fanciulle vennero trasformate in sirene dalla dea Demetra per non aver impedito il rapimento della figlia Persefone. Le tre sirene, persa la loro umanità, iniziarono ad ammaliare i marinai che passavano lungo la costa vibonese per poi divorarli, fino all'incontro con Ulisse. In tale occasione le sirene non riuscirono nel loro intento e si suicidarono gettandosi in mare per la frustrazione. I loro corpi vengono trasportati dal mare, sicché Ligea finisce a Terina, Leucosia a Posidonia e Partenope alle foci del fiume Sebeto, dove poi i Cumani, con l'espulsione degli oligarchi nell'ambito del clima di stasis (discordia tra fazioni) sotto il tiranno Aristodemo, avrebbero fondato Neapolis."", 'Partenope e Napoli': ""Il corpo esanime della sirena sarebbe giunto nel luogo in cui oggi sorge Castel dell'Ovo e proprio lì le sarebbe stata dedicata una corsa con le fiaccole, che ogni anno si compiva in suo onore (le cosiddette Lampadedromie). Il Suida, lessicografo bizantino del decimo secolo, ci fa sapere che a Napoli fu eretta una statua della sirena («Νeapolis, urbs Ιtalie celebris, in qua Parthenopes Sirenis statua collocata est»), ma non spiega se ai suoi tempi detto monumento era ancora esistente.\nA Napoli Partenope era venerata come dea protettrice; per esempio, Virgilio utilizzava il suo nome in senso metonimico e, da qui a partire dalla prima età moderna, con storici e cronisti aragonesi e barocchi, la sirena veniva utilizzata come esempio antonomastico di presunte caratteristiche dei napoletani o dei meridionali in genere, come la doppiezza o la lascivia."", 'Film': '', 'Note': '', 'Bibliografia': ""Antonio D'Andria, Biografie impossibili. Mito delle origini e valore della “biografia” di Partenope in Giovanni Antonio Summonte, in «Rassegna Storica Lucana», vol. 27, n. 45-46, Venosa, Edizioni Osanna, dicembre 2006-gennaio 2007,  pagg. 127-142, SBN IT\\ICCU\\PBE\\0175412."", 'Collegamenti esterni': ""Partenope (gr. Παρϑενόπη), in Treccani.it – Enciclopedie on line, Roma, Istituto dell'Enciclopedia Italiana. URL consultato il 28 maggio 2020.""}"	"['Acheloo', 'Ade (divinità)', 'Antonomasia', 'Apollonio Rodio', 'Argonautiche', 'Argonautiche orfiche', 'Aristodemo di Cuma', ""Castel dell'Ovo"", 'Cuma', 'Demetra', 'Enciclopedia Treccani', 'Esiodo', 'Fontana della Sirena', 'Forco', 'Gaia (mitologia)', 'Gemeinsame Normdatei', 'Georgiche', 'Giovanni Antonio Summonte', 'III secolo a.C.', 'Johann Gottfried Herder', 'Lampadedromie napoletane', 'Leucosia (mitologia)', 'Ligea (mitologia)', 'Lingua greca antica', 'Lingua latina', 'Melpomene', 'Mitologia greca', 'Napoli', 'Neapolis (Campania)', 'Olga Elia', 'Orfeo', 'Paestum', 'Partenope (città antica)', 'Parthenope (film)', 'Persefone', 'Piazza Sannazaro', 'Sebeto', 'Servizio bibliotecario nazionale', 'Sirene (mitologia)', 'Stasis (storia antica)', 'Suda (lessico)', 'Suida', 'Terina', 'Ulisse', 'V secolo d.C.', 'Vibo Valentia', 'Virgilio', 'Virtual International Authority File', 'Wikisource']"
I decumani di Napoli sono tre antiche strade di Napoli create alla fine del VI secolo a.C. durante l'epoca greca costituenti il cuore del centro antico della città.	Decumani di Napoli	https://it.wikipedia.org/wiki/Decumani_di_Napoli	"{'Descrizione': 'I tre decumani scorrevano parallelamente l\'uno dall\'altro attraversando da est a ovest la città antica, parallelamente rispetto alla costa. Il termine decumano utilizzato in via ufficiale risulta in realtà un termine improprio in quanto esso caratterizza un sistema di urbanizzazione di epoca romana. Neapolis, invece, venne fondata come colonia greca, dunque ben prima dell\'avvento dei romani.\nIl sistema greco prevedeva uno schema stradale rigorosamente ortogonale in cui tre strade, le più larghe (tredici metri la mediana e circa sei le altre due) e grandi, chiamate plateiai (singolare: plateia), attraversavano l\'antico centro urbano suddividendolo in quattro parti. Inoltre, tali vie principali venivano tagliate perpendicolarmente, da nord a sud, da altre strade più piccole (larghe circa tre metri) chiamate stenopoi (singolare: stenopos) o più impropriamente ""cardini"", le quali strade oggi costituiscono i vicoli del centro storico cittadino. La rete stradale dunque, risultava essere caratterizzata di fatto da strade principali (platèiai) e strade secondarie (stenopòi) che, combinate tra loro, dividevano lo spazio in isolati rettangolari lunghi circa 180 metri e larghi circa 35 metri, in un rapporto 1 a 5 in un modello che i romani chiamavano ""per strigas"" {a strisce}. Si conta che le strade secondarie di Neapolis che tagliavano le tre plateiai fossero in numero variabile da 20 a 23.\nI tre decumani vedevano nelle due laterali una sostanziale similitudine mentre la centrale risultava essere più grande rispetto alle altre due e rappresentava per l\'appunto la via più importante della città antica. La plateia centrale corrisponde oggi a via dei Tribunali e nel punto centrale di quest\'arteria era disposta, durante l\'epoca greca, l\'agorà, mentre in quella romana il foro. L\'agorà stessa, oggi corrispondente a Piazza San Gaetano, era divisa in due dalla via maggiore dove nel lato nord, nei pressi del tempio dei Dioscuri (oggi Basilica di San Paolo Maggiore), avvenivano le funzioni religiose mentre nel lato sud vi erano il mercato, l\'aerarium ed altre strutture con funzioni civili. Non a caso, gli scavi di san Lorenzo Maggiore, visitabili al di sotto dell\'omonima chiesa, mostrano i resti di epoca greca misti con quelli di epoca romana degli stessi mercati.\nIl sistema stradale antico di Napoli oggi è rimasto sostanzialmente invariato, avendo in alcuni punti un livello massimo di corrispondenza rispetto alla struttura originaria, mentre in altri un livello più basso per via di modifiche, talune volte radicali, che ha subito col tempo l\'antico assetto urbano. Il primo caso è quello di Spaccanapoli che, infatti, se ammirata dalla collina del Vomero, mostra ancora la sua perfetta linearità dal punto iniziale a quello finale del percorso. Il secondo caso, invece, è quello del decumano superiore, corrispondente a via della Sapienza, Pisanelli, dell\'Anticaglia e degli Apostoli, via Santa Sofia, il quale vede notevolmente mutato il suo aspetto antico mostrando in più punti stravolgimenti della sua direzione. Tra i cardini che invece hanno subito una più radicale risistemazione in epoche successive, va citata l\'attuale via Duomo, la cui strada subì un sostanziale ampliamento rispetto alla dimensione originaria a seguito degli interventi di Risanamento che hanno interessato la città verso la fine del XIX secolo.\nI tre decumani sono:\n\nil decumano superiore;\nil decumano maggiore;\nil decumano inferiore (Spaccanapoli).\nTutte e tre le vie principali del nucleo antico fanno parte della porzione di centro storico di Napoli protetto dall\'UNESCO e contengono al loro interno un elevato numero di palazzi nobiliari, chiese monumentali e siti archeologici della città.\nPer sola semplicità e consuetudine, oggi nell\'uso comune i termini plateiai e stenopoi sono stati sostituiti dai termini romani successivi decumani e cardini. Nel periodo romano, le strade non hanno comunque smesso di essere vissute come principali della città venendo, in alcuni casi, altresì allungate lievemente (è questo il caso del decumano inferiore, che venne allungato verso sud-ovest, nel tratto da piazza del Gesù Nuovo fino a via Domenico Capitelli).\n\n\tAlcuni stenopoi', 'Note': '', 'Bibliografia': ""Daniela Giampaola ed Emanuele Greco, Napoli prima di Napoli. Mito e fondazioni della città di Partenope, Roma, Salerno, 2022, SBN IT\\ICCU\\NAP\\0938025.\n Fausto Longo e Teresa Tauro, Alle origini dell'urbanistica di Napoli, Pandemos, 2017, ISBN 978-88-87744-75-0.\nTeresa Tauro, Napoli greca. Alla scoperta della città antica, Intra Moenia editore, 2023\nDe Vito B., I decumani di Napoli, Guida Editrice (2001)\nValori di Napoli - Il decumano maggiore, Doc DVD (2000)"", 'Voci correlate': ""Storia di Napoli\nMagna Grecia\nStrade di Napoli\nStoria dell'urbanistica e dell'architettura di Napoli\nUrbanistica greca\nCentro storico di Napoli"", 'Altri progetti': 'Wikiquote contiene citazioni sui Decumani di Napoli\n Wikimedia Commons contiene immagini o altri file sui Decumani di Napoli'}"	"['Acquedotto greco-romano', 'Agorà', 'Antica Grecia', 'Basilica di San Paolo Maggiore', 'Cardine (storia romana)', 'Centro antico di Napoli', 'Centro storico di Napoli', 'Chiesa del Carminiello ai Mannesi', ""Chiesa di Sant'Agnello Maggiore"", ""Chiesa di Sant'Aspreno al Porto"", 'Cippo a Forcella', 'Colombarium (Napoli)', 'Colonia greca', 'Comune (ordinamento italiano)', 'Corso Umberto I', 'Crypta Neapolitana', 'Decumano', 'Decumano inferiore', 'Decumano maggiore', 'Decumano superiore', 'Emanuele Greco', 'Epoca greca', 'Epoca romana', 'Foro (urbanistica)', 'Galleria Borbonica', 'ISBN', 'Ipogeo dei Cristallini', 'Ippodamo di Mileto', 'Isolato', 'Isolotto di Megaride', 'Italia', 'Magna Grecia', 'Mario Napoli', 'Maschio Angioino', 'Monte Echia', 'Mura di Napoli', 'Museo archeologico nazionale di Napoli', 'Museo artistico industriale Filippo Palizzi', ""Museo dell'Opera di San Lorenzo Maggiore"", ""Museo dell'Opera di Santa Chiara"", 'Napoli', 'Necropoli di Castel Capuano', 'Necropoli di Pizzofalcone', 'Necropoli greca di via Santa Teresa degli Scalzi', 'Parco Vergiliano a Piedigrotta', 'Parco archeologico di Posillipo', 'Parco sommerso di Gaiola', 'Piazza San Gaetano', 'Piazza del Gesù Nuovo', 'Piazza del Municipio (Napoli)', 'Plateia', 'Ponte romano (via Salvator Rosa)', 'Ponti Rossi', 'Resti e reperti archeologici della metropolitana di Napoli', ""Rifugio antiaereo di Sant'Anna di Palazzo"", 'Risanamento di Napoli', 'Salerno Editrice', 'Scavi archeologici del duomo di Napoli', 'Scavi archeologici di San Lorenzo Maggiore', 'Scavi archeologici di Santa Chiara', 'Servizio bibliotecario nazionale', 'Siti archeologici a Napoli', 'Sottosuolo di Napoli', 'Spaccanapoli', 'Stazione Neapolis', 'Stenops', ""Storia dell'urbanistica e dell'architettura di Napoli"", 'Storia di Napoli', 'Storia romana', 'Strade di Napoli', 'Teatro romano di Neapolis', 'Tempio dei Dioscuri di Napoli', 'Tempio dei giochi Isolimpici', 'Tempio della Gaiola', 'Tombe eneolitiche di Materdei', 'UNESCO', 'Urbanistica greca', 'Urbanizzazione', 'VI secolo a.C.', 'Via Atri', 'Via Duomo (Napoli)', 'Via Foria', 'Via Mezzocannone', 'Via San Gregorio Armeno', 'Via San Sebastiano', 'Via Santa Maria di Costantinopoli', 'Via Toledo', 'Via dei Tribunali', 'Villa di Caius Olius Ampliatus', 'Villa di Licinio Lucullo', 'Vomero', 'XIX secolo']"
